---
title: 'Festival Na cestě zveřeňuje program'
description: Ve dnech 31. října až 2. listopadu 2023 proběhne v Opavě již 17. ročník Festivalu Na cestě, za kterým stojí skupina studentů Kulturní dramaturgie v divadelní praxi.
date: '2023-10-07'
slug: program
img: /images/articles/program.jpg
---


Ve dnech 31. října až 2. listopadu 2023 proběhne v Opavě již 17. ročník Festivalu Na cestě, za kterým
stojí skupina studentů Kulturní dramaturgie v divadelní praxi Filozoficko-přírodovědecké fakulty
Slezské univerzity. Právě ti vás zvou na tři dny plné vzrušujících uměleckých zážitků.

Bohatý program nabízí produkce jak profesionálních umělců, tak nováčků, kteří stojí na začátku své
umělecké dráhy. Návštěvníci se mohou těšit na žánrově rozmanitá hudební vystoupení formací *Aneska
& band*, *Fredy & Krasty*, *Chops*, *Neminem* a *Rave in a grave*.

Příznivce divadla potěší originální hudební
stand up comedy show netradičně nahlížející záležitosti všedních dní *Možná, že to znáte…* Filipa
Tellera, který patří mezi nejtalentovanější komiky současnosti. Kromě dvou studentských inscenací se
v Opavě představí i čerstvá novinka z repertoáru Divadla Šumperk – interaktivní monodrama *3testry*
pojednávající o životě herečky oblastního divadla, samotě, lásce a kouzlu vůní. Pro zájemce, kteří se
chtějí naučit hrát na bubny a objevit africké rytmy, je připraven workshop bubnování.

Festival bude probíhat v Klubu Art (Obecní dům) a v prostorách FPF Slezské univerzity – Hauerova 4,
kde se uskuteční také slavnostní zakončení festivalu v halloweenském duchu a párty v kostýmech.

Vstup na všechny akce je zdarma. Podrobný program najdete <span class="text-orange-400"> [zde](/program) </span>.

:article-image{src="/images/articles/program.jpg" alt="program"}
