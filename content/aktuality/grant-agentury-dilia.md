---
title: 'Agentura Dilia poskytla grant k projektu "Není nám to jedno""'
description: S velkou radostí oznamujeme, že se agentura Dilia rozhodla podpořit projekt „Není nám to jedno!“. Grant nám umožňuje přivést na scénu dva poutavé divadelní texty, které uvedeme v rámci 17. ročníku Festivalu Na cestě.
date: '2023-06-12'
slug: grant-agentury-dilia
img: /images/articles/grant-agentury-dilia.jpg
---

S velkou radostí oznamujeme, že se agentura Dilia rozhodla podpořit projekt „**Není nám to jedno!**“. Grant nám umožňuje přivést na scénu poutavé divadelní texty, které uvedeme v rámci 17. ročníku Festivalu Na cestě.


Cílem projektu je navázat na festivalovou tradici, která pomáhá studentům prakticky rozšířit jejich teoretické znalosti. Projekt tak nabízí jedinečnou příležitost podílet se na inscenování a uvedení dvou divadelních textů. 
 

Pro letošní ročník byla vybrána černá komedie **V pasti** od autorky Terezy Verecké, jejíž režie se ujala Olga Burešová. Tato hra představuje jedinečnou směs humoru a napětí v podobně obyčejné cesty na svatbu, která se promění v noční můru. Druhým titulem je hra **Barmanky** od autorů Johna Godbera a Jane Thorton v režii Terezy Winkelhöferové. Tato komedie sleduje čtyři barmanky, které odhalují scénu za barem prostřednictvím ostrého humoru a vtipných situací.

Jsme velmi vděční agentuře Dilia za jejich podporu a důvěru v náš projekt. Dostává se nám jedinečné příležitosti v rozvoji naší tvorby a představení naší tvorby širšímu publiku. Děkujeme agentuře Dilia a všem, kteří nás podporují na naší divadelní cestě.

