---
title: 'Barmanky'
type: 'Inscenace'
description: 'Komedie z barového prostředí, která rozesměje i zanechá brouka v hlavě. (Anti)feministická smršť plná snů, reality a blbých keců.'
location: 'OKO - KlubART'
date: 'Čtvrtek 2. 11. 2023'
time: '20:00 - 21:15'
cover: '/images/artists/barmanky.jpg'
info: '
<p>Co se skrývá za zavřenými dveřmi baru Shakers a jakou roli v životě hraje lidská touha?</p>
<br>
<p>Hra se zabývá nejen finančními rozdíly různých 
společenských tříd, ale také otázkami sexismu, 
ženských očekávání, lidských předsudků, mateřství 
a pracovní nespokojenosti. Postavy čelí všudypřítomným starostem o peníze, lásku, sebehodnocení, tlaku ze strany rodiny a svých vrstevníků; nechtěnému těhotenství, sexuálnímu 
obtěžování i osobní bezpečnosti v moderní Británii. 
Aktuálnost těchto témat se nás ale drží dodnes 
i ve zdánlivě kultivované moderní společnost.</p>
<br>
<p>Studenti 3. ročníku oboru Kulturní dramaturgie v divadelní praxi uvedou svým divákům britské drama Barmanky (v originále Shakers).</p>
<br>
<p>Barmanky se původně odehrávají v 80. letech 
20. století. Scénář byl napsán v roce 1987 na 
vrcholu tzv. yuppie revoluce, kdy každé město 
ve Spojeném království mělo svůj všudypřítomný koktejlový bar a počet takových podniků rostl. 
Yuppies byli subkulturou mladých bohatých lidí, 
typicky dvacátníků nebo třicátníků, kteří měli 
nadprůměrně dobře placené zaměstnání, zpravidla v oblasti managementu, a žili specifickým 
stylem života - utrácením vydělaných peněz za 
luxusní zboží, které dávali na obdiv svému okolí.</p>
'
images: []
slug: barmanky
---

